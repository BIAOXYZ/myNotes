
# 《咏怀古迹五首·其一》

```console
支离东北风尘际，漂泊西南天地间。
三峡楼台淹日月，五溪衣服共云山。
羯胡事主终无赖，词客哀时且未还。
**庾信平生最萧瑟，暮年诗赋动江关。**
```

# 《咏怀古迹五首·其三》
- http://www.guoxuemeng.com/mingju/427289.html

```
群山万壑赴荆门，生长明妃尚有村。
一去紫台连朔漠，独留青冢向黄昏。
画图省识春风面，环佩空归夜月魂。(夜月 一作：月夜 环佩 一作：环珮)
千载琵琶作胡语，分明怨恨曲中论。
```

# 《戏为六绝句》
- https://baike.baidu.com/item/%E6%88%8F%E4%B8%BA%E5%85%AD%E7%BB%9D%E5%8F%A5/2814742

```
庾信文章老更成，凌云健笔意纵横。
今人嗤点流传赋，不觉前贤畏后生。

王杨卢骆当时体，轻薄为文哂未休。
尔曹身与名俱灭，不废江河万古流。

纵使卢王操翰墨，劣于汉魏近风骚。
龙文虎脊皆君驭，历块过都见尔曹。

才力应难夸数公，凡今谁是出群雄。
或看翡翠兰苕上，未掣鲸鱼碧海中。

不薄今人爱古人，清词丽句必为邻。
窃攀屈宋宜方驾，恐与齐梁作后尘。

未及前贤更勿疑，递相祖述复先谁。
别裁伪体亲风雅，转益多师是汝师。
```

# 《春日忆李白》
- https://baike.baidu.com/item/%E6%98%A5%E6%97%A5%E5%BF%86%E6%9D%8E%E7%99%BD/2808461

```
白也诗无敌，飘然思不群。
**清新庾开府，俊逸鲍参军**。
渭北春天树，江东日暮云。
何时一樽酒，重与细论文。
```
